## Co je to Booklog

Booklog vznikl jako závěrečný projekt v rámci intenzivního kurzu **Digitální akademie Web** od Czechitas. Naší ideou bylo vytvořit online čtenářský deník, kam si bude moct každý zapisovat knížky, které čte a zároveň si během čtení dělat poznámky. Vznikl **Booklog**, splněný sen každého knihomola :)

## Jak se Booklog používá

Ze všeho nejdřív je potřeba se registrovat prostřednictvím svého e-mailu. Díky _magic linku_ se vám vytvoří profil, ke kterému budete mít přístup i bez hesla.

Dále už je používání naprosto jednoduché. Knížku vyhledáte vpravo nahoře pomocí _lupy_ - lze vyhledávat dle názvu knihy, autora nebo ISBN.

Zvolenou knihu tlačítkem _Přidat do mých knih_ přidáte do svého přehledu knih. Přehled knih najdete na záložce _Moje knihy_. Zde můžeš každou knihu upravovat - nastavit jí kategorii, zda ji právě čteš, máš už přečtenou, nebo ji teprve číst budeš.

Během čtení si můžete dle libosti vytvářet _poznámky_ a také si poznačit, kde jste se čtením skončili. Velkou výhodou virtuální záložky je to, že ji neztratíte :)

Po přečtení můžete knihu ohodnotit. A pokud má v _Google API_ zadán počet stránek, budou se vám i počítat statistiky. Bohužel jsou některé knihy bez těchto údajů v API, což neovlivníme... do budoucna ale budeme chtít tento problém určitě podchytit! :)
